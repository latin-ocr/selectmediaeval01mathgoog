run nonunsranrns rnnron. 75

Itaque, quando placuit terribili et ei qui aufert spiri·
tum principum, terribili apud reges terrae, in cujus
manu sunt omnium potestates et omnium jura reg·
norum, felicis memoriae patruum ac nutritorem nos·
trum, gloriosum Romanorum regem C(onradum) de
presenti vita evocare, universi principes regni, tamquam
divino spiritu suscitati, 17 die post depositionem ejus
in oppidum Frankenevurt tam per se ipsos quam per
responsales honoratos convenerunt, et absque ullius
morae interjecto spacio eadem die cum ingenti divinitus
data concordia ipsi principes et caeteri proceres cum
totius populi favore et alacritate nos in regni fastigium
elegerunt. Quinta postmodum die, id est transacta
proxime mediante quadragesima, pari et eodem con·
'censu cum benivola populi acclamatione in oppido
Aquisgrani nos per sacratissimas devoti filii vestri
A(rnoldi) Coloniensis metropolitani et venerabilium
episcoporum manus oleo sanctificationis regaliter unxe-
runt et in solio regni cum benedictione sollempni collo·
caverunt. Nos vero in multiplicibus regiae dignitatis
ornamentis, quibus partim per laicorum principum obse·
quia partim per reverendas pontificum benedictionis
vestiti sumus, regium animum induimus, tota mentis
virtute intendentes, ut juxta professionis nostrae formu-
lam, quam ab orthodoxis presulibus in ipso regni throno
et unctione sacra accepimus: honorem vobis et dilec-
tionem, et sacrosanctae matri nostre Romanae aecclesiae
et omnibus ecclesiasticis personis promptam et debitam
justiciam ao defensionem exhibeamus, viduis ao pupillis
et universo populo nobis commisso legem et pacem fa·
ciamus et conservemus.

Cum enim duo sint, quibus principaliter hic mundus

 


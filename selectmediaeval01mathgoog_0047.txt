. rnaron or rme rnnnoournn mffnsoas. 41

strinxisti, quod nunquam vivente ipso imperatore, aut
filio ejus domino nostro glorioso rege, qui modo sum·
mae rerum praeest, papatum aut ipse susciperes, aut
alium quantum in te esset suscipere patereris, absque

assensu et laudamento vel patris dum viveret, et ffljj .

dum et ipse viveret. Adque hoc sacramentum sunt
hodie testes plerique episcopi, qui hoc tunc et oculis
suis videre et auribus audiere. Illud etiam recordare,
quomodo tu ipse, cum aliquos ex cardinalibus ambitio
papatus titillaret, ad tollendam aemulationem, hac occa
sione et conditione ut idem hoo ipsi facerent, sacramento
te obligasti, quod nunquam papatum habiturus esses.
Utraque haec sacramenta quam sancte observaveris, tu
videris. Praeterea cum tempore Nicolai papae synodus
celebraretur, in qua 125 episcopi consederant, sub anath·
emate id statutum et decretum est, ut nullus unquam
papa fieret, nisi per electionem cardinalium et approba·
tionem populi et per consensum autoritatemque regis.
Atque hujus consilii seu decreti tu ipse auctor, persuasor
subscriptorque fuisti. Ad hoc quasi ioetore quodam
gravissimi scandali totam ecclesiam replesti de convictu
et cohabitatione alienae mulieris familiariori, quam
necesse est. Inque re verecundia nostra magis quam
causa laborat, quamvis haec generalis querela ubique
personuerit, omnia judicia, omnia decreta per feminas in
apostolica sede actitari, denique per hunc feminarum
novum senatum totum orbem ecclesiae administrari.
Nam de injuriis et contumeliis episcoporum, quos filios
meretricum et cetera id genus indignissime appellas,
nulla querimonia sufficit. Quia ergo introitus tuus
tantis perjuriis est initiatus, et ecclesia Dei tam gravi ,
tempestate per abusionem tuarum novitatum periclita-

 

